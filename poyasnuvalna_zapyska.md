<div id="hypercomments_widget" class="js-hypercomments-widget invisible"></div>

Пояснювальна записка
=============================================

<p>Мистецтво &ndash; особлива форма відображення дійсності, естетичний художній феномен, який передає красу навколишнього світу, внутрішнього світу людини через осмислення фундаментальних категорій &laquo;краса&raquo;, &laquo;гармонія&raquo;, &laquo;ритм&raquo;, &laquo;пропорційність&raquo;, &laquo;довершеність&raquo; та ін. Особливості опанування мистецтва в школі пов&rsquo;язані з його&nbsp; багатогранним впливом на свідомість і підсвідомість людини, її емоційно-почуттєву сферу, художньо-образне мислення і творчі здібності. Мистецтво сприяє художньо-естетичному розвитку людини та стимулює готовність особистості брати участь у різних формах культурного життя суспільства. Таким чином, здійснюється виховання в учнів ціннісно-світоглядних орієнтацій у сфері мистецтва, розвиток комплексу ключових, міжпредметних і предметних компетентностей у процесі опанування художніх цінностей і способів художньої діяльності, формування потреби в творчому самовираженні та естетичному самовдосконаленні.</p>
<p>Навчання в основній школі спрямовується на досягнення мети базової загальної середньої освіти, яка полягає у&nbsp; розвитку та соціалізації особистості&nbsp; учнів,&nbsp; формуванні їхньої національної самосвідомості, загальної культури, світоглядних орієнтирів, екологічного стилю мислення і поведінки,&nbsp; творчих здібностей, дослідницьких навичок і навичок життєзабезпечення, здатності до саморозвитку та самонавчання в умовах глобальних змін та викликів.</p>
<p>Випускник основної школи &ndash; це патріот України, який знає її історію; носій української культури, який поважає культуру інших народів; компетентний мовець, що вільно спілкується державною мовою, володіє також рідною (у разі відмінності) й однією чи кількома іноземними мовами, має бажання і здатність до самоосвіти, виявляє активність і відповідальність у громадському й особистому житті, здатний до підприємливості й ініціативності, має уявлення про світобудову, бережно ставиться до природи, безпечно й доцільно використовує досягнення науки і техніки, дотримується здорового способу життя.</p>
<p>Мета базової загальної середньої освіти досягається шляхом реалізації таких <strong>завдань загальної мистецької освіти: </strong></p>
<ul>
<li>виховання в учнів емоційно-ціннісного ставлення до мистецтва та дійсності, розвиток художніх інтересів, естетичних ідеалів;</li>
<li>формування системи художніх знань, яка відображає видову специфіку і взаємодію мистецтв;</li>
<li>розвиток умінь сприймання, інтерпретації та оцінювання творів мистецтва й художніх явищ;</li>
<li>стимулювання здатності учнів до художньо-творчого самовираження, до діалогу;</li>
<li>розвиток художніх здібностей, критичного мислення;</li>
<li>формування потреби в естетизації середовища та готовності до участі у соціокультурному житті.</li>
</ul>
<p>Загальна мистецька освіта ґрунтується на <strong>принципах:</strong></p>
<ul>
<li>наступності між початковою, основною і старшою школою;</li>
<li>поєднання загальнолюдського, національного та етнокраєзнавчого аспектів змісту освіти;</li>
<li>інтегративності, спрямованості на поліхудожнє виховання учнів;</li>
<li>креативності (пріоритет творчої самореалізації);</li>
<li>варіативності змісту, методів, технологій;</li>
<li>діалогічності, полікультурності.</li>
</ul>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>