<div id="hypercomments_widget" class="js-hypercomments-widget invisible"></div>

# Наскрізні лінії

<p>З метою інтеграції навчальних предметів і предметних циклів, формування ключових та міжпредметних компетентностей у зміст навчання введено <strong><em>наскрізні змістові лінії</em></strong> - соціально значущі надпредметні теми, які сприяють формуванню в учнів уявлення про суспільство в цілому, розвивають здатність застосовувати отримані знання у різних ситуаціях. Зміст наскрізних змістових ліній є складовою основного змісту освіти і реалізується через&nbsp; відповідні трактування, приклади і методи навчання, створення надпредметних, загальношкільних проектів (зокрема,через творчу роботу, яка виходить з наскрізних тем або інтегрує навчальні предмети) тощо.</p>
<p>Наскрізними змістовими лініями в основній школі визначено: "Екологічна безпека та сталий розвиток", "Громадянська відповідальність""Здоров'я і безпека", "Підприємливість та фінансова грамотність".</p>
<p>Змістова лінія <strong>"Екологічна безпека та сталий розвиток"</strong>націлена на формування в учнів соціальної активності, відповідальності та екологічної свідомості, готовності брати участь у вирішенні питань збереження довкілля і розвитку суспільства, усвідомлення важливості сталого розвитку для майбутніх поколінь.&nbsp;</p>
<p>Однією з провідних тем у мистецтві є взаємовідносини людини з природою, світом на основі формування такого способу життя, який став би основою довготривалого ощадливого розвитку людства. Реалізація змістової лінії <strong>"</strong>Екологічна безпека та сталий розвиток&raquo; здійснюється під час художньо-образного сприйняття мистецтва і власної мистецької діяльності. Зокрема, у процесі аналізу-інтерпретації творів мистецтва увага учнів має спрямовуватися на самоцінність природи, гармонію і красу світу, необхідності економного споживання природних ресурсів. У цьому сенсі твори мистецтва виступають як ідеальні моделі, які допомагають у виборі найбільш оптимальних стратегій взаємодії людини і природи, людини і світу. Це сприяє вихованню емоційно-ціннісного ставлення учнів до природи, а також усвідомленню себе як частини світу в якому все взаємопов&rsquo;язане; виробленню в школярів екологічно-моральної поведінки та пошуку шляхів вирішення екологічних проблем; формуванню культури споживання школярів на основі особистісної причетності, щодо перегляду &laquo;споживчого&raquo; підходу, розуміння єдності національно-регіональних цінностей і глобальних людських пріоритетів.&nbsp; Адже рівень екологічної культури - один з критеріїв цивілізованого суспільства, свого роду показник того, наскільки людина готова пожертвувати своїми інтересами заради інтересів нащадків. Це необхідний компонент формування особистості, здатної вирішувати завдання майбутнього етапу розвитку цивілізації.</p>
<p>Реалізація наскрізної змістової лінії <strong>"Громадянська відповідальність"</strong>сприятиме формуванню відповідального члена громади і суспільства, що розуміє принципи і механізми функціонування суспільства, а також важливість громадянських ініціатив, що почуває себе членом суспільства і у своїй діяльності спирається на культурні традиції і вектори розвитку держави. Вагомою складовою цією змістовою лінією виступає формування в учнів культурної самосвідомості &ndash; здатності розуміти учнем ролі культури у формуванні способу мислення і поведінки людей, шанобливого, толерантного ставлення до культурних надбань рідного народу, світової культури, до культурного розмаїття різних регіонів світу<em>.</em></p>
<p>Виховання відповідального громадянина своєї держави неможливе, якщо про це говорити абстрактно. Завдяки мистецтву ця змістова лінія може розкриватися під час опанування&nbsp; підлітками українського народного мистецтва, в якому виявлено кращі якості національного характеру (свобода, гідність, честь, відповідальність, совість, любов, доброта, вірність, хоробрість, героїзм, почуття гумору тощо) та досягнень українських митців у контексті світової мистецької спадщини. Це сприяє вихованню поваги до своєї культури і традицій, Батьківщини в цілому і до малої Батьківщини, усвідомлення власної значущості і відповідальності щодо причетності до свого народу. Усвідомлення досягнень культурних надбань свого народу відбувається у тісному зв&rsquo;язку зі знайомством з мистецькими досягненнями різних народів світу,&nbsp; що призводить до формування у підлітків поваги до культурного різноманіття, переконання у тому, що приналежність до іншої культури, перехід від однієї культури до іншої і культурне різноманіття, а також плюралізм думок, точок зору і&nbsp; досвіду повинні розглядатися як явище позитивне, сприяє відкритості щодо інших культур, вірувань, світогляду і звичаїв, шанобливого ставлення до осіб, які мають іншу культурну приналежність, інші вірування, інші точки зору і інший відмінний досвід. Що в цілому сприяє веденню міжкультурного діалогу і зміцнення культури демократії.</p>
<p>Вивчення питань, що належать до змістової лінії <strong>"Здоров'я і безпека",</strong> сприятиме формуванню учня як духовно, емоційно, соціально і фізично повноцінного члена суспільства, який здатний дотримуватися здорового способу життя і формувати безпечне життєве середовище.</p>
<p>Сучасне суспільство досягло такого ступеня розвитку, що починає усвідомлювати цінність не тільки матеріального достатку, а й психічної рівноваги, душевного комфорту. Загальновідомо, що мистецтво потужно впливає на емоційний стан людини, і завдяки його засобам може відбуватися кореляція різних психо-емоційних станів. Кольорове та музичне середовище формує емоційний стан людини, впливає на її самопочуття та рівень працездатності. Споглядання мистецьких творів або власне творення мистецтва&nbsp; допомагає зняти стрес, вивільнитися від тривоги, позбутися депресії. Тому важливим навчати учнів користуватися у своєму житті прийомів арттерапії -&nbsp; музикотерапії (вокалотерапії, ритмотерапії, логоритміки, фолькл-терапії,&nbsp; тощо), кольоротерапії, які сприятимуть не тільки&nbsp; збагаченню емоційно-почуттєвої сфери школярів, але й&nbsp; зниженню кількості захворювань та поведінкових ризиків, які становлять небезпеку для їх здоров&rsquo;я. Системна і постійна діяльність щодо опанування підлітками цих якостей творів мистецтва сприятиме активному розвитку емоційного інтелекту, гармонізації інтелектуальної та емоційної сфер особистості, що дає можливість досягнення стану здоров'я як рівноваги.</p>
<p>Крім того, уведення&nbsp; методів і прийомів емоційно-образного пізнання навколишнього світу завдяки&nbsp; синтезу різних видів мистецтва&nbsp; сприятиме опануванню цілого ряду логічних прийомів, необхідних для набуття знань з&nbsp; точних наук (вміння співставляти, порівнювати, висловлювати свою думку, створювати образні асоціації), і допоможе зменшити навантаження учнів у процесі запамятовування великих масивів навчального матеріалу, уникати ризиків його поверхневого запамятовування.</p>
<p>Змістова лінія "<strong>Підприємливість та фінансова грамотність"</strong>націлена на розвиток лідерських ініціатив, здатність успішно діяти в технологічному швидкозмінному середовищі, забезпечення кращого розуміння молодим поколінням українців практичних аспектів фінансових питань (здійснення заощаджень, інвестування, запозичення, страхування, кредитування тощо), допоможе учням у майбутньому стати успішними людьми в різних сферах. Отже, забезпечить плекання проактивної особистості, яка вміє ризикувати, планувати й досягати поставлених цілей.</p>
<p>Підґрунтям для формування підприємливості й ініціативності на уроках освітньої галузі &laquo;Мистецтво&raquo; є мотивація школярів до підприємницької діяльності, актуалізація формування умінь працювати в команді (групі), зокрема через участь у культурно-мистецьких проектах, моделюванні життєвих ситуацій у рольових іграх (наприклад, &laquo;Студія дизайну&raquo;, &laquo;Створюємо музичне шоу&raquo;, &laquo;Наші таланти&raquo;, &laquo;Кращий екскурсовод&raquo; тощо). Під час таких форм роботи створюються педагогічні умови реалізації різних творчих ідей у практичній діяльності на засадах підприємливості та фінансової грамотності, наприклад, на уроках образотворчого мистецтва - виготовлення листівок, візитівок, буклетів, афіш, рекламних проспектів; розробка піктограми, логотипу, фірмового знаку, дизайну диску з музичними записами; замальовки ескізів одягу; створення макетів ландшафтів, архітектурних споруд; на уроках музичного мистецтва - добір матеріалів для фонотек, альбомів тощо.</p>
<p>У контексті навчального предмету &laquo;Мистецтво&raquo; ця наскрізна змістова лінія реалізується через актуалізацію формування умінь працювати в команді, пропонувати різні творчі ідеї та втілення їх у практичній художньо-творчій діяльності. Підлітки мають усвідомлювати і уміти реально визначати свої сильні і слабкі сторони; виявляти ініціативу до участі у мистецьких заходах, творенні нових мистецьких продуктів, відвідуванні закладів культури та мистецтва тощо. Це може здійснюватися через різноманітні рольові ігри, інтерактивні методи, групову та колективну (зокрема, проектну) діяльність.</p>
<p>Предметна мистецька компетентність , яка щонайперше формується на уроках мистецтва, складається зі <em>знаннєвого, діяльнісного та емоційно-ціннісного</em> компонентів та поєднує в собі:</p>
<ul>
<li>орієнтування у видовому, жанровому та стильовому розмаїтті творів світового та українського мистецтва, розуміння взаємодії між різними видами мистецтва, між мистецтвом, людиною і світом; знання та уявлення про специфіку праці митців (художників, композиторів, дизайнерів, акторів тощо),</li>
<li>уміння створювати художні образи засобами різних видів мистецтва; продукувати креативні ідеї на естетичних засадах та реалізовувати їх; задовольняти власні творчі потреби у художній діяльності та пізнанні; трансформувати мистецькі знання у художньо-практичній діяльності, застосовувати у життєвих ситуаціях набутий у освітньому процесі досвід; брати активну участь у культурно-мистецьких заходах, застосовуючи набуті мистецькі вміння; використовувати мистецтво для корекції психо-емоційного та фізичного стану; брати участь у естетизації навколишнього середовища у відповідності до художніх смаків і потреб;</li>
<li>розвиток власної емоційно-почуттєвої сфери на основі сприймання краси в довкіллі, творів мистецтва та художньо-творчої діяльності; отримання задоволення від мистецтва та власної художньо-творчої діяльності, аналіз, інтерпретацію, визначення естетичної оцінки творам різних видів мистецтва, художнім явищам сучасності та довкілля (зокрема, естетично оцінювати медіа та Інтернет-простір з активною критичною позицією); виявлення емоційно-ціннісного ставлення до мистецтва на основі збагачення досвіду естетичної чутливості; усвідомлення і поширення загальнолюдських, естетичних та художніх цінностей, транслятором яких є мистецтво різних регіонів світу; усвідомлення української культурної ідентичності, виявлення шани до мистецького надбання українського народу і гордості за нього, пропагування національної культури через власну художньо-творчу діяльність; повага та толерантне ставлення до культурного розмаїття різних регіонів світу; усвідомлення необхідності збереження художнього надбання людства.</li>
</ul>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>