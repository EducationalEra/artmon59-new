<div id="hypercomments_widget" class="js-hypercomments-widget invisible"></div>

Характеристика структури програми та особливості організації навчально-виховного процесу
=============================================

Структура програми «Мистецтво» зумовлена логікою побудови всього курсу, яка забезпечує цілісність змісту мистецької освіти в основній школі. Логічна послідовність тем за роками навчання (однакова і для автономного викладання музичного та образотворчого мистецтва, і для інтегрованого курсу) охоплює такі ключові естетичні категорії, як <b>види, жанри, стилі</b> мистецтва. Спільна тематика кожного року розподіляється на окремі теми варіативно, адже змістове наповнення конкретизується відповідно до специфіки кожного з блоків програми: предметів «Музичне мистецтва» і «Образотворче мистецтво» чи інтегрованого курсу «Мистецтво».


Основні види діяльності учнів на уроках охоплюють художньо-творче самовираження; сприймання, інтерпретацію та оцінювання художніх творів; пізнання явищ мистецтва й засвоєння відповідної мистецької термінології.

У 5-7 класах пріоритетними є різноманітні форми практичної діяльності учнів, під час якої відбувається їхнє самовираження у співі, інструментальному музикуванні, малюванні, ліпленні, конструюванні, театралізації тощо. Учні засвоюють особливості мови різних видів мистецтва (5 кл.), палітру жанрів музичного та образотворчого мистецтв (6 кл.), новітні явища в мистецтві в єдності традицій і новаторства (7 кл.). У 8 – 9 класах учні опановують стилі та напрями мистецтва, які історично склалися впродовж епох, тому пріоритетними стають такі види діяльності, як інтерпретація художніх творів у культурологічному контексті, виконання індивідуальних і колективних проектів. Водночас поглиблюються знання термінології (мистецтвознавча і культурологічна пропедевтика).

Окрім внутрішньої галузевої інтеграції, доцільно використовувати міжпредметні зв’язки й з іншими освітніми галузями: «Мови і літератури», «Суспільствознавство», «Технології», «Здоров’я і фізична культура» та ін.

Програма передбачає творче ставлення вчителя до змісту і технологій навчання, поурочного розподілу навчального художнього матеріалу. Він має можливість обирати мистецькі твори для сприймання та співу, орієнтуючись на навчальну тематику та критерій їх високої художньої якості, а також розробляти художньо-практичні й ігрові завдання для учнів, враховуючи програмні вимоги, мету уроку, дбаючи про цілісну драматургію уроку. Предмети мистецтва в загальноосвітній школі мають важливе естетико-виховне спрямування, якому підпорядковуються дидактичні завдання, тому вчитель має сприяти зростанню в учнів інтересу до мистецтва, розвитку здатності емоційно реагувати на художні твори і знаходити в них особистісний смисл. Отже, головне надзавдання вчителя – створити захоплюючу емоційно піднесену атмосферу, щоб кожний урок став справжнім <b>уроком мистецтва</b>, надихав учнів на творчість – в особистісній і соціокультурній діяльності.

Години резервного часу використовуються на розсуд вчителя – на відвідування музеїв, виставок, театрів тощо.

<table>
  <tr>
    <td width="10%" align="center" rowspan="3"><b>Клас</b></td>
    <td width="45%" align="center" rowspan="3"><b>Тема</b></td>
    <td width="45%" align="center" colspan="4"><b>Кількість годин на тиждень</b></td>
  </tr>
  <tr>
<td align="center" width="45%" colspan="4"><b>Інтегрований курс «Мистецтво»</b></td>
</tr>
<tr>
	<td width="23%" align="center" colspan="2"><b>Музичне мистецтво</b></td>
	<td width="22%" align="center" colspan="2"><b>Образотворче мистецтво</b></td>
</tr>    
<tr>
	<td width="10%" style="vertical-align:top !important;" align="center">5</td>
	<td width="45%" style="vertical-align:top !important;">Види мистецтва</td>
	<td width="23%" style="vertical-align:top !important;" align="center" colspan="2">1</td>
	<td width="22%" style="vertical-align:top !important;" align="center" colspan="2">1</td>
</tr>
<tr>
	<td width="10%" style="vertical-align:top !important;" align="center">6</td>
	<td width="45%" style="vertical-align:top !important;">Жанри мистецтва</td>
	<td width="23%" style="vertical-align:top !important;" align="center" colspan="2">1</td>
	<td width="22%" style="vertical-align:top !important;" align="center" colspan="2">1</td>
</tr>
<tr>
	<td width="10%" style="vertical-align:top !important;" align="center">7</td>
	<td width="45%" style="vertical-align:top !important;">Мистецтво: діалог традицій і новаторства</td>
	<td width="23%" style="vertical-align:top !important;" align="center" colspan="2">1</td>
	<td width="22%" style="vertical-align:top !important;" align="center" colspan="2">1</td>
</tr>
<tr>
	<td width="10%" style="vertical-align:top !important;" align="center"></td>
	<td width="45%" style="vertical-align:top !important;"></td>
	<td width="23%" style="vertical-align:top !important;" align="center" colspan="4"><b>Інтегрований курс «Мистецтво»</b></td>
</tr>
<tr>
	<td width="10%" style="vertical-align:top !important;" align="center">8</td>
	<td width="45%" style="vertical-align:top !important;">Мистецтво в культурі минулого</td>
	<td width="23%" style="vertical-align:top !important;" align="center" colspan="4">1</td>
</tr>
<tr>
	<td width="10%" style="vertical-align:top !important;" align="center">9</td>
	<td width="45%" style="vertical-align:top !important;">Мистецтво в культурі сучасності</td>
	<td width="23%" style="vertical-align:top !important;" align="center" colspan="4">1</td>
</tr>
</table>

<div class="js-hypercomments-container">
<a href="http://hypercomments.com" class="hc-link" title="comments widget">comments powered by HyperComments</a>
</div>