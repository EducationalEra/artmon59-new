<div id="hypercomments_widget" class="js-hypercomments-widget invisible"></div>

1. [Опис ключових змін до проекту оновленої програми](#opus)
2. [Детальна таблиця з коментарями до програм та зворотнім зв’язком модераторів](#table)

#### Опис ключових змін  до проекту оновленої  програми {#opus}

Робоча група висловлює вдячність усім небайдужим, хто взяв участь в обговоренні програми «Мистецтво», що свідчить про усвідомлення дописувачами важливості цього навчального предмету в освітньому процесі загальноосвітнього навчального закладу і бажання удосконалити його зміст.

Робочою групою здійснено такі опрацювання змісту і структури навчальної програми «Мистецтво. 5- 9 кл».
У Пояснювальній записці визначено завдання предмету, які реалізують мету базової середньої освіти; введено розділ «Компетентнісний потенціал предмету», де розкрито можливості мистецтва у формуванні ключових компетентностей; окреслено особливості уведення в освітній процес уроків мистецтва наскрізних змістових ліній; схарактеризовано предметну мистецьку компетентність.

В основному змісті навчальної програми ретельно доопрацьовано розділ «Очікувані результати навчально-пізнавальної діяльності учнів», а саме: вимоги до учнів згруповано у відповідності до компетентнісних компонентів (знаннєвий, діяльнісний, оцінно-ціннісний), рельєфно прописано оцінно-ціннісний компонент, уважно доопрацьовані усі вимоги програми з образотворчого мистецтва відповідно до коментарів дописувачів.

Робочою групою також опрацьовано 131 коментар, що надійшов на платформу  EdEra. З них взято до розгляду і внесено відповідні зміни у змісті програми 6 коментарів, враховано повністю - 11, враховано частково 13; винесено на обговорення - 2. 
Більшість коментарів не враховано за відсутності конкретних пропозицій щодо власне змісту програми. Дописувачі у переважній більшості «спілкувалися» між собою (проблема - відповідь), висловлюючи своє незадоволення перевантаженістю програми (хоча, по суті, усі заявлені зауваження стосувалися підручників, а не змісту програми) або емоційно роздумуючи на теми методики викладання мистецтва.

На обговорення винесено 1 дискусійне питання, що стосується особливостей опанування образотворчого мистецтва у 6 класі, а саме:пропонується переглянути черговість вивчення жанрів - розпочати навчання у 6 класі зі знайомства із жанром «натюрморт».

<i>«Хоча натюрморт один із складних жанрів, але художні навички базуються на відтворенні саме натюрморту. Усі олімпіадні завдання, що починаються у жовтні місяці мають обов'язкове завдання - натюрморт. Необхідно давати цей розділ на початку навчального року в 6 класі!» 

«Ознайомлення з жанрами образотворчого мистецтва, на мою думку, потрібно починати з теми "Натюрморт", а не з "Анімалістичний жанр". Тобто, пропоную: розділ "Жанри образотворчого мистецтва" починати з теми "Натюрморт"».</i>

<!---

#### Детальна таблиця з коментарями до програм та зворотнім зв’язком модераторів{#table}

Для того, щоб детально ознайомитися з врахованими/неврахованими коментарями дописувачів на EdEra під час першого етапу обговорення, перейдіть за посиланням. 
<br>

<center><a href="https://drive.google.com/file/d/0B2LCoyWVMpMSVGNDNXVkdnhORE0/view?usp=sharing" target="_blank"><button type="button" class="btn btn-primary" aria-haspopup="true" aria-expanded="false">Таблиця з коментарями</button></a></center>

-->

<div class="js-hypercomments-container">
    <a href="http://hypercomments.com" class="hc-link" title="comments widget">comments powered by HyperComments</a>
</div>